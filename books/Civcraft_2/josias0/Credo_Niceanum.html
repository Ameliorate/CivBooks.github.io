<!DOCTYPE html><html lang="en">
<head><meta charset="UTF-8"><meta http-equiv="X-UA-Compatible" content="ie=edge">
    <meta name="viewport" content="width=device-width, initial-scale=1.0">
    <title>Credo Niceanum - by josias0 - Civ Books</title>
    <link rel="prefetch" href="../../../font/Minecraft-Regular.otf">
    <link rel="prefetch" href="../../../img/page.png">
    <link rel="stylesheet" href="../../../style.css">
    <meta property="og:type" content="object" />
    <meta property="og:title" content="Credo Niceanum" />
    <meta property="og:description" content="Signed by josias0 on Civcraft 2.0. Read all 5 pages here and discover more Civ books." />
    <meta property="og:site_name" content="Civ Books" />
	<meta property="og:url" content="https://CivBooks.github.io/" />
	<meta property="og:image" content="https://CivBooks.github.io/img/icon.png" />
	<link rel="shortcut icon" href="../../../img/icon.png">
</head><body id="top">
<a href="../../../"><img src="../../../img/icon.png" width="48px" alt="Civ Books Logo" style="float: right" /></a>
<a class="back-home" href="../../../">Civ Books</a>
<h1>Credo Niceanum</h1>
<a href="https://minecraft-statistic.net/en/player/josias0.html" target="_blank" rel="noopener noreferrer"><img class="author-face" src="https://www.mc-heads.net/avatar/josias0" title="Face of josias0" alt="Face of josias0"></a>

<div class="signee">Signed by <a class="signee-name" href="../../../?search=:signee:josias0">josias0</a></div>
<div class="source">on <a class="source-server" href="../../../?search=:server:Civcraft_2">Civcraft 2.0</a></div>
<div class="book">
<div class="page" id="page-1"><a href="#page-1" class="page-indicator">Page 1 of 5</a><div class="page-content">Credo in unum Deum. Patrem omnipotente, factorem caeli et terrae, visibilium omnium, et invisibilium. Et in unum Dominum Iesum Christum, Filium Dei Unigenitum, et ex Patre natum ante omnia saecula. Deum de Deo, lumen de lumine, Deum verum de Deo vero,</div></div>
<div class="page" id="page-2"><a href="#page-2" class="page-indicator">Page 2 of 5</a><div class="page-content">genitum, non factum, consubstantialem Patri: per quem omnia facta sunt. Qui propter nos homines et propter nostram salutem descendit de caelis. Et incarnatus est de Spiritu Sancto ex Maria Virgine, et homo factus est. Crucifixus etiam pro nobis sub Pontio</div></div>
<div class="page" id="page-3"><a href="#page-3" class="page-indicator">Page 3 of 5</a><div class="page-content">Pilato; passus et sepultus est, et resurrexit tertia die, secundum Scripturas. Et ascendit in caelum, sedet ad dexteram Patris. Et iterum venturus est cum gloria, iudicare vivos et mortuos, cuius regni non erit finis. Et in Spiritum Sanctum,</div></div>
<div class="page" id="page-4"><a href="#page-4" class="page-indicator">Page 4 of 5</a><div class="page-content">Dominum et vivificantem; qui ex Patre filoque procedit. Qui cum Patre et Filio simul adoratur et conglorificatur: Qui locutus est per prophetas. Et unam, sanctam, catholicam, et apostolicam Ecclesiam. Confiteor unum baptisma in remissionem peccatorum.</div></div>
<div class="page" id="page-5"><a href="#page-5" class="page-indicator">Page 5 of 5</a><div class="page-content">Et expecto resurrectionem mortuorum, et vitam venturi saeculi.

Amen.</div></div>
</div>
<footer>
<p>Part of the <a href="https://github.com/CivBooks" target="_blank" rel="noopener noreferrer">Civ Books</a>
project by <a href="https://github.com/Gjum" target="_blank" rel="noopener noreferrer">Gjum</a>.
</p>
<a href="#top"><img src="../../../img/icon.png" width="64px" alt="Civ Books Logo" /></a>
</footer>
<script defer src="../../../book.js"></script>
</body></html>